# **Plan pracy**

## Informacja o planie pracy dla zasobu w zadanym okresie
Nadawca: OSP

Odbiorca: OSDp, Właściciel

### Charakterystyka komunikatu
Informacja o planie pracy dla zasobu w zadanym okresie przekazuje dane planistyczne dotyczące zgłoszonego i przyjętego planu pracy. 

Plan pracy dotyczy całego zasobu, a w szczególnych przypadkach MWE hybrydowych również serie danych na składowe takich MWE.

Komunikat zawiera serie danych dotyczące:
* **średniej** wielkości mocy wprowadzanej do sieci/pobieranej z sieci w ramach poszczególnych OREB,
* wielkości mocy wprowadzanej do sieci/pobieranej z sieci **na koniec** poszczególnych OREB,
* **średniej** wielkości mocy wprowadzanej do sieci/pobieranej z sieci w ramach poszczególnych OREB z uwzględnieniem polecenia ruchowego OSD,
* wielkości mocy wprowadzanej do sieci/pobieranej z sieci **na koniec** poszczególnych OREB z uwzględnieniem polecenia ruchowego OSD,

Dodatkowo dla MWE typu B, C, D, dane w kierunku generacji:

* **średniej** generacji mocy czynnej netto w ramach poszczególnych OREB na własne potrzeby (**autogeneracja**),
* generacji mocy czynnej netto **na koniec** poszczególnych OREB na własne potrzeby (**autogeneracja**),
* znacznika odzwierciedlania generacji mocy czynnej netto odpowiadającej potencjałowi generacji MWE wynikającemu z warunków meteorologicznych w poszczególnych OREB,
* znacznika odzwierciedlania generacji mocy czynnej netto odpowiadającej potencjałowi generacji MWE wynikającemu z warunków meteorologicznych na koniec  poszczególnych OREB,
* poziomu planowanej pracy wymuszonej (w kierunku generacji),

Dodatkowo dla PPM (w kategorii FW, PV lub układ hybrydowy), w tym dla poszczególnych elementów tego układu, dane w kierunku generacji:

* **średniej** generacji mocy czynnej netto w ramach poszczególnych OREB określających potencjał generacji MWE wynikający z warunków meteorologicznych i z **mocy dyspozycyjnej elektrownianej** MWE,
* generacji mocy czynnej netto **na koniec** poszczególnych OREB określających potencjał generacji MWE wynikający z warunków meteorologicznych i z **mocy dyspozycyjnej elektrownianej** MWE,
* **średniej** generacji mocy czynnej netto w ramach poszczególnych OREB określających potencjał generacji MWE wynikający z warunków meteorologicznych i z **mocy zainstalowanej** MWE,
* generacji mocy czynnej netto **na koniec** poszczególnych OREB określających potencjał generacji MWE wynikający z warunków meteorologicznych i z **mocy zainstalowanej** MWE.

W sekcji szczegółowej dla każdego grafiku prezentowane są sekwencyjnie odpowiednie wielkości (jako wartości nieujemne) na każdy OREB w zadanym horyzoncie, zgodnie z początkiem i zakończeniem planu pracy określonym na poziomie ogólnym.

Informacje otrzymywane w tym komunikacie wynikają z planów koordynacyjnych oraz ewidencjonowania stanów zasobów.
