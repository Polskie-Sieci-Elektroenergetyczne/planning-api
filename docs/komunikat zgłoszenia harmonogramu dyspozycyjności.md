# **Harmonogramy dyspozycyjności**

## Zgłoszenie harmonogramu dyspozycyjności
Nadawca: OSDp

Odbiorca: OSP

### Charakterystyka komunikatu
Zgłoszenie harmonogramu dyspozycyjności zawiera dane planistyczne dotyczące poziomów dyspozycyjności minimalnej i maksymalnej zasobu w horyzoncie 5 lat (60 miesięcy). 

Harmonogram dyspozycyjności jest dopuszczalny dla MWE typu B i C przyłączonych do sieci OSD oraz MEE przyłączonych do sieci OSD.  

W odniesieniu do MWE hybrydowych, w skład których wchodzą moduły parku energii (PPM), harmonogramy mają być zgłaszane na poszczególne składowe z danej kategorii źródła energii pierwotnej zamiast na całe MWE. 

W odniesieniu do MWE, w skład których wchodzi oprócz składowej wytwórczej również składowa magazynowa, harmonogramy mają być zgłaszane na składową wytwórczą jak również na składową magazynową zamiast na całe MWE.

Komunikat umożliwia zgłaszającym przekazanie minimalnej i maksymalnej dyspozycyjności elektrownianej oraz minimalnej i maksymalnej dyspozycyjności sieciowej w danym kierunku, w ramach jednego zgłoszenia. W przypadku MWE wytwórczych jako kierunek dopuszczalna jest jedynie generacja.

W sekcji szczegółowej zgłoszenia dla każdej serii danych wprowadzony jest jeden bądź więcej poziomów dyspozycyjności (jako wartości nieujemne), a dla każdej z nich czas początku obowiązywania tej wielkości. Czas rozpoczęcia pierwszego poziomu powinien być równy początkowi określonemu w części ogólnej zgłoszenia. Czas zakończenia podokresu dla ostatniego poziomu jest określony przez termin zakończenia harmonogramu na poziomie ogólnym.

Jeśli zasób jest powiązany z JG, to zgłoszony harmonogram dyspozycyjności na zasób nie wpływa na dyspozycyjność powiązanej JG (zasób nie jest powiązany w sposób mapowalny). 

Dane dotyczące dyspozycyjności zasobu powinny być przekazywane w sposób kompletny, nie później niż do 20. dnia każdego miesiąca, na okres kolejnych 60 miesięcy.

Informacje otrzymywane w tym komunikacie stanowią podstawę tworzenia lub korygowania planów koordynacyjnych oraz ewidencjonowania stanów zasobów.

### Status obsługi komunikatu
**Zgłoszenie przyjęte** -  dyspozycyjność zasobu jest zaktualizowana o dane ze zgłoszenia.

**Zgłoszenie odrzucone** - dyspozycyjność zasobu pozostaje bez aktualizacji o dane ze zgłoszenia.