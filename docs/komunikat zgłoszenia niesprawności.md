# **Niesprawności układu regulacji**

## Zgłoszenie niesprawności układu regulacji
Nadawca: OSDp, Właściciel

Odbiorca: OSP

### Charakterystyka komunikatu
Zgłoszenie niesprawności układu regulacji zawiera dane planistyczne dotyczące niesprawności układu regulacji pierwotnej, wtórnej, estymaty lub ARNE zasobu w horyzoncie 5 lat (60 miesięcy). 

Niesprawność układu regulacji w zakresie regulacji pierwotnej lub wtórnej oraz niesprawność układu regulacji w zakresie regulacji ARNE jest dopuszczalna dla MWE typu D przyłączonych do sieci OSD lub OSP oraz MEE przyłączonych do sieci OSP. Zgłoszenie niesprawności estymaty odnosi się wyłącznie zasobów typu OZE.

W odniesieniu do MWE hybrydowych, w skład których wchodzą moduły parku energii (PPM) niesprawności mogą być zgłaszane na poszczególne składowe z danej kategorii źródła energii pierwotnej. Nie wyklucza to jednocześnie zgłoszenia w tym samym czasie niesprawności tego samego rodzaju na całe MWE - taka niesprawność będzie miała pierwszeństwo względem niesprawności na składowe.

Komunikat pozwala zgłaszać nową niesprawność układu regulacji albo modyfikować bądź wycofywać już zgłoszoną niesprawność. W zależności od czasu przekazania, odbiorcami zgłoszenia są pracownicy działu planowania lub dyspozytorzy OSP.

Komunikat zawiera informacje o rodzaju układu regulacji, kierunku (ew. braku kierunku) oraz planowanych lub rzeczywistych datach początku i końca niesprawności tego układu regulacji. W przypadku MWE wytwórczych  dla regulacji pierwotnej lub wtórnej jako kierunek jest dopuszczalna generacja. Niesprawność układu regulacji w zakresie regulacji ARNE oraz niesprawność estymaty są zawsze bezkierunkowe.

Jeśli zasób jest powiązany z JG w sposób mapowalny, tzn. w skład JG wchodzi tylko ten zasób, to zgłoszona niesprawność na zasób jednocześnie dotyczy tej powiązanej JG. 

W przypadku wskazania estymaty dokument przekazuje informację dotyczącą niesprawności funkcjonowania systemu do wyznaczania estymaty i dotyczy wyłącznie zasobów typu OZE.

Informacje otrzymywane w tym komunikacie stanowią podstawę tworzenia lub korygowania planów koordynacyjnych oraz ewidencjonowania stanów zasobów.

### Status obsługi komunikatu
**Zgłoszenie przyjęte** - niesprawność układu regulacji zasobu jest zapisana w planie niesprawności w postaci zaktualizowanej o dane ze zgłoszenia.

**Zgłoszenie odrzucone** - niesprawność układu regulacji zasobu nie jest zapisana w planie niesprawności w postaci zaktualizowanej o dane ze zgłoszenia.
