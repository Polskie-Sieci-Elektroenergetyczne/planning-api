# **Saldo wymiany**

## Zgłoszenie salda wymiany
Nadawca: OSDp

Odbiorca: OSP

### Charakterystyka komunikatu
Zgłoszenie grafiku z saldem wymiany zawiera dane planistyczne dotyczące salda wymiany nierównoległej realizowanej poprzez sieć 110 kV na wskazanej linii wymiany, w całkowitym horyzoncie planowania 5 lat (60 miesięcy).

Saldo wymiany jest dopuszczalne dla linii wymiany nierównoległej.

Komunikat umożliwia zgłaszającym przekazanie wartości salda wymiany dla danej linii wymiany w ramach jednego zgłoszenia. 

W sekcji szczegółowej zgłoszenia dla grafiku salda wymiany wprowadzone są sekwencyjnie odpowiednie wielkości (jako wartości nieujemne) w zadanej rozdzielczości i horyzoncie, zgodnie z początkiem i zakończeniem okresu określonym na poziomie ogólnym.

Dane dotyczące salda wymiany nierównoległej powinny być przekazywane w sposób kompletny, nie później niż do 20. dnia każdego miesiąca, na okres kolejnych 60 miesięcy, przy czym:

* dla horyzontu planowania 9 dób naprzód dane należy przekazywać w rozdzielczości godzinowej,
* dla horyzontu planowania 1 roku naprzód dane należy przekazywać w rozdzielczości dobowej (dla szczytów obciążenia każdej doby),
* dla horyzontu planowania 5 lat dane należy przekazywać w rozdzielczości miesięcznej (wartości średniomiesięczne w okresach szczytów dobowych dni roboczych).

Informacje otrzymywane w tym komunikacie stanowią podstawę tworzenia lub korygowania planów koordynacyjnych oraz ewidencjonowania stanów zasobów.

### Status obsługi komunikatu
**Zgłoszenie przyjęte** - wartości salda wymiany są zaktualizowane o dane ze zgłoszenia.

**Zgłoszenie odrzucone** - wartości salda wymiany nie są zaktualizowane o dane ze zgłoszenia.
